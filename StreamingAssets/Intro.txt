Deze app biedt de mogelijkheid om online een opstelling te maken, verschillende fasen in een opstelling op te slaan en is, in combinatie met Zoom, Teamviewer of vergelijkbare programma's, te gebruiken voor online sessies.

Zet om te beginnen de afgesproken naam in het veld 'Enter room name' links onder in de pagina en klik daarna op 'Create room'. 

De opstellingspagina bestaat uit drie delen:

Links staan de items die kunnen worden opgesteld. De bovenste drie zijn de symbolen voor mannelijke (vierkant), vrouwelijke (rond) en genderneutrale personen (vierkant met ronde hoeken) in de opstelling. Zij hebben een 'neus', waarmee de kijkrichting kan worden aangegeven.
De overige figuren kunnen worden gebruikt als symbool voor andere zaken om op te stellen, zoals bv. de organisatie, het bedrijf, de teamgeest, of de liefde, de angst, de blokkade, de weerstand, e.d. 

Het midden is het opstellingsveld, waar de figuren heen kunnen worden gesleept en bewerkt.

Om een figuur te kunnen aanpassen met muis of toetsenbord, moet je met de muisaanwijzer op de te wijzigen figuur klikken.
Daarna kun je de figuur in het opstellingsveld... 
•  verplaatsen door de linker of rechter muisknop ingedrukt 
    te houden en de figuur naar de gewenste positie te slepen
•  verwijderen door de linker of rechter muisknop ingedrukt 
    te houden en de figuur naar de de linker kolom terug te slepen
•  vergroten of verkleinen door te klikken op de rechter muisknop of 
    de pijlen naar boven ↑ en naar beneden ↓ op het toetsenbord 
    te gebruiken
•  van kleur veranderen door te klikken op de linker muisknop of
    de pijlen links ← en rechts → op het toetsenbord te gebruiken
•  van richting veranderen door het muiswiel te bewegen of
    de spatiebalk van de toetsenbord te gebruiken.

Zodra een persoon of object in het opstellingsveld is geplaatst, verschijnt rechts de mogelijkheid de opgestelde personen en figuren een naam te geven of te benoemen waar ze voor staan. 

De knop met vraagteken geeft de bewegings- en bewerkingsmogelijkheden van de figuren weer.

Met de knop 'Opslaan' kan de opstelling worden opgeslagen. Gebruik de voorgestelde naam of geef je opstelling zelf een naam. De afbeelding wordt opgeslagen in de map Downloads, tenzij je zelf een andere map kiest. Deze wordt dan de standaard opslagmap, tot je weer een nieuwe map kiest. 
Je kunt een opstelling meermaals opslaan. Hij wordt dan in de laatst gebruikte map onder dezelfde naam met een vervolgnummer opgeslagen.
Zo kun je verschillende fasen in het opstellingsproces vastleggen.
